##Glad, sad, mad

Glad, sad, mad -tekniikassa sprinttiin osallistujien huomiot ja keskustelunaiheet jaetaan kolmeen kategoriaan: iloisiin, surullisiin ja vihaisiin (glad, sad, mad).

Tiimi äänestää esiin nostetuista asioista tärkeimmät, ja niitä lähdetään käsittelemään siten, että eniten ääniä saanut asia käsitellään ensin, toiseksi eniten ääniä saanut asia seuraavaksi ja niin edelleen. Retrospektiivi loppuu, kun 60 minuuttia on kulunut – vaikka kaikkia esiin nostettuja aiheita ei olisi ehditty käsitellä.

## Tiny retrospective

Tiny retrospective -tekniikassa pyritään nostamaan esiin pieniä seikkoja, joilla voi olla yllättävän suuri vaikutus sprtintin onnistumiseen. Tällaisia voivat olla esimerkiksi tauot ja niiden sijoittelu työpäivään.

Tässä tekniikassa valkotauluun piirretään neljä saraketta:  tekniset seikat (technical), prosessit (process), ihmiset (people) ja muut (other). Niiden viereen lisätään vielä suurten ideoiden parkkipaikka (big ideas parking lot). Kuten glad, sad, mad -tekniikassakin, osallistujat äänestävät aiheita, joita haluavat käsitellä. Vain äänestetyimmät käsitellään. Käsitellyistä aiheista kirjoitetaan muistiin 1-3 ratkaisuehdotusta.
