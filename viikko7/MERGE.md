Referaatti Kenny Heinosen kandidaatintutkielmasta *Ryhmätyö ohjelmistokehityksessä*

Ohjelmistoalalla ohjelmistoja on perinteisesti rakennettu ryhmätöinä. Nykyään suosittuja ovat ns. ketterät menetelmät, jotka korostavat ohjelmistoa kehittävän ryhmän yhteistyötä ja nopeita kehityssyklejä.

Suosittuja ketteriä menetelmiä ovat mm. *Extreme programming* (XP) ja *Scrum*. Molemmissa tyypillinen ohjrlmistotuotannon sykli eli sprintti on pituudeltaan 1-4 viikkoa. Molemmissa menetelmissä myös korostetaan ryhmätyöskentelyn tärkeyttä ja yhteistyötä, vaikka muutoin niiden toimintatavoissa eroja onkin.

Yhteistyötä korostavissa tuotantomenetelmissä avainasemassa ovat paitsi ohjelmistokehittäjien toimintavat, myös yksittäisten ihmisten persoonallisuudet. Henkilön persoonallisuus ja sopivuus kehitystiimiin vaikuttavat siihen, miten hyvin yhteistyö tiimin sisällä sujuu. Hyvälle ohjelmistokehittäjälle tyypillisiä piirteitä katsotaan usein olevan mm. mukautuvuus, ystävällisyys, hyvät kommunikointitaidot ja älykkyys.
